---
layout: single-page
title: Ohranjanje dobrih navad
---

V hitrem življenjskem tempu je digitalna prisotnost ključna za naše vsakodnevne dejavnosti. Pomembno je, da naše digitalno okolje redno čistiš, saj le tako ohraniš življenjsko dobo svojih elektronskih naprav, znižaš stroške shranjevanja podatkov na strežnikih in izboljšaš svoje procese ter dosegaš večjo učinovitost.

## Koristni nasveti
### Komuniciranje
- Svoje komuniciranje preko e-pošte zamenjaj **z izbiro klepetalnikov** (Messenger, Slack, Teams…).
- Pri svojem e-podpisu **odstrani grafike** ali jih **zamenjaj z ‘lažjimi’**. Tvoje sporočilo bo jasno, e-podpis pa prijetno lahek. 
- Pošiljanje priponk zamenjaj **z deljenjem datotek preko povezav**.
- Omeji število prejemnikov: Pred pošiljanjem sporočil razmisli o tem, kateri prejemniki so resnično relevantni. Prav tako ni vedno najboljša ideja odgovarjanje vsem prejemnikom “Reply all”.

### Upravljanje z datotekami
- Datoteke dobro **poimenuj**, da jih boš zlahka našel/a. V datoteke lahko vstaviš pomišljaje med besedami, navedeš datum ali različico dokumenta.
- Zaženi **redno čiščenje diska**, da odstraniš nepotrebne sistemske datoteke.
- V oblaku hrani le najnujnejše in omogoči **sinhronizacijo** le za potrebne mape v različnih napravah.
- Omogoči **avtomatizirano brisanje zastarelih datotek**, saj je življenje prekratko za ročno brisanje datotek, ki niso več aktualne in uporabne. 
- S **kompresiranjem fotografij** dobimo najboljše iz obeh svetov - ohranimo kakovost in pridobimo na prostoru.

### Brskanje in ogled spletnih vsebin
- Z uporabo brskalnika <a href="[URL](https://www.ecosia.org/)" target="_blank" rel="noopener">Ecosia</a> lahko prispevaš k sajenju dreves. 
- **Izklopi kamero** med spletnimi sestanki, sploh ko kdo deli zaslon, saj se s tem **izogneš kar 96 % emisijam**!
- **Glej** svojo najljubšo serijo ali videoposnetek **v standardni kakovosti**, saj pretakanje v visoki ločjivosti **porabi 86 % več energije**. 
- Namesto **iskanja spletnih strani**, ki jih pogosto uporabljaš, jih shrani **med zaznamke**, saj velik del spletnih iskalcev ni usmerjen v iskanje novih informacij, temveč nas vrača na spletne strani, ki smo jih že iskali in s tem **vsako novo iskanje povzroči emisije CO<sub>2</sub>**. 
- Življenje velikokrat ni črno-belo, ampak **vklop ‘temnega’ načina** bo za tvoje elektronske naprave pravi balzam. 

### Za spletne razvijalce
- Odličen rezultat na <a href="[URL](https://pagespeed.web.dev/)" target="_blank" rel="noopener">PageSpeed Insights</a> pomeni tudi nižji digitalni odtis strani.
	- Brskalniki temelječi na Chromeu imajo zgornjo analizo na voljo med orodji kot vtičnik Lighthouse (za developer tools), kar omogoča testiranje tudi lokalnih strani.
	- Splača se pregledati podrobne rezultate, saj dokumentacija vsebuje konkretne nasvete, kako se lotiti reševanja zaznanih težav.
- <a href="[URL](https://caniuse.com/webp)" target="_blank" rel="noopener">Can I use?</a> je odličen servis za preverjanje podpore naprednim spletnim tehnologijam kot so boljši formati stiskanja slik.
- Pogosto za velik napredek niti ni potrebno spreminjati spletne strani, ker manjkajo dobre nastavitve za spletni strežnik. Na primer daljše pomnenje datotek in stiskanje pred prenosom (oboje nastavljivo v npr. *.htaccess*).
