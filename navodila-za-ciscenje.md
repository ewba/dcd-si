---
layout: default
title: Navodila za čiščenje
---

<div class="block" markdown="1">
## {{ page.title }}

Čiščenje digitalnih odpadkov je kot vsako drugo — vedno malo drugače. Zato smo pripravili paket navodil, ki vam bodo pomagala počistiti prav vsak “kotiček” vaših naprav. Preden začnete, morate ugotoviti **izhodiščno stanje**, da boste po koncu procesa vedeli, koliko ste izbrisali. 


### E-pošta

<iframe width="560" height="315" src="https://www.youtube-nocookie.com/embed/mAvlvPXs96I?si=BUdokPlau8kuTo6H" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

<iframe width="560" height="315" src="https://www.youtube-nocookie.com/embed/zy-7h-kRVRo?si=CjpfHUlSkyejuMKq" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
  
#### Filtrirajte svoja e-mail sporočila 
Uporabite različne **filtre**, da identificirate sporočila, ki zavzemajo **največ prostora** v vašem inboxu, **najstarejša sporočila**, sporočila določenih prejemnikov ali z vsebino “FYI”, “noreply”, “newsletter” ali “OK”, “hvala”. 
#### Izbrišite filtrirana e-mail sporočila in dolge pogovore 
Ko ste končali s filtriranjem, izberite, kaj lahko izbrišete. Pri dolgih pogovorih izbrišite **starejši del pogovorov** in obdržite nekaj najnovejših sporočil. Če uporabljate email lokalno, izbrišite dvojnike, povezane s sinhronizacijo. 
#### Izpraznite koš 
Izbrisali ste kar nekaj e-mail sporočil, ki so zdaj v vašem košu oziroma zavihku izbrisana sporočila. Ne pozabite na koncu še izprazniti koša.
Več o čiščenju inbox ana uradni podpori ponudnikov: 
- Microsoft Outlook: [Clean up your inbox](https://support.microsoft.com/en-us/office/clean-up-your-inbox-2fb652e5-b387-4147-9fff-25f2e32dfda9)
- Gmail: [Delete Gmail messages or restore deleted messages](https://support.google.com/mail/answer/7401?hl=en&co=GENIE.Platform%3DDesktop)
- Apple Icloud: [Delete emails in Mail on iCloud](https://support.apple.com/sl-si/guide/icloud/mm6b1a7ab7/icloud)

#### Omejite količino nezaželenih e-mail sporočil, ki jih prejemate 
Ne prebirate številnih newsletterjev, na katere ste se prijavili? Odjavite se! Na dnu vsakega newslettra lahko najdete povezavo za odjavo, običajno na besedah “unsubscribe” / “odjava”. Preverite, ali se vam ob kliku odpre še odjavni obrazec, ki ga morate včasih izpolniti, da dokončate odjavo. Če pri procesu identificirate neznane ali nezaželene pošiljatelje, jih blokirajte s klikom na gumb “report as spam”. 

### Datoteke
#### Organizirajte svoje datoteke 
Organiziranje datotek vam bo pomagalo prepoznati datoteke, ki so za vas resnično uporabne. Razvrstite jih lahko po časovnem obdobju, projektu, vrsti datoteke ali katerem koli drugem kriteriju, ki je za vas relevanten. Če ste v službi, ne pozabite spoštovati veljavnih pravil o hrambi dokumentov ali skupaj s sodelavci ocenite administrativni oziroma zgodovinski pomen dokumenta. Pred izbrisom posamezne datoteke, jo odprite in se vprašajte, če je za vas koristna. Če ni, jo izbrišite. 
#### Izbrišite nepotrebne fotografije, videoposnetke in zvočne datoteke 
Pri pregledovanju fotografij, videoposnetkov in avdioposnetkov vas zanimajo podvojene in zamegljene fotografije in neuspeli videoposnetki, ki po nepotrebnem zasedajo  prostor. Izbrišite jih. 

### Telefon
#### Izbrišite aplikacije, ki jih ne uporabljate več 
Katerih aplikacij ne uporabljate več, ste pozabili nanje ali ste jih uporabili le nekajkrat? Izbrišite jih! Imate več aplikacij z enako funkcijo? Obdržite le tisto, ki jo uporabljate najbolj pogosto. Če obstajajo, izberite lažje različice aplikacij (npr. Facebook Lite). Redno posodabljajte aplikacije, saj s tem tudi zmanjšate porabo virov. 
#### Izpraznite predpomnilnik 
Začasne datoteke omogočajo vašim aplikacijam hitrejše delovanje, a hkrati zasedejo prostor in upočasnijo sistem, zato razmislite o čiščenju predpomnilnika svojih aplikacij.
#### Izbrišite nepotrebne datoteke
Telefoni in tablice so naši redni spremljevalci, zato se na njih nabira tudi zajeten kup različnih datotek: fotografije, videoposnetki, avdioposnetki, ki zasedajo prostor na vašem telefonu. Izbrišite podvojene in zamegljene fotografije ter neuspele video- in avdioposnetke, druge pa shranite na zunanji trdi disk. Mogoče se vam na telefonu nabirajo tudi dokumenti, filmi, glasba, podcasti in e-knjige, ki ste jih nekoč prenesli. Če jih ne uporabljate več, jih izbrišite. 
#### Izbrišite nepotrebna sporočila
Izbrišite zastarele pogovore, vsiljena (spam) in sponzorirana sporočila, sporočila kot so »V redu«, »Sem doma« ali »Srečno novo leto 2024«. Ne pozabite tudi na druge klepetalnike, kot so Whatsapp, Telegram, Signal in podobni. 


</div>
