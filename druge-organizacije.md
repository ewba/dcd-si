---
layout: default
title: Druge organizacije
co2: x
---

<div class="block" markdown="1">
## {{ page.title }}

### Zakaj bi se udeležili dneva digitalnega čiščenja?
Ker je to enostaven ukrep, s katerim lahko okrepite svoja trajnostna prizadevanja, ozaveščate člane/zaposlene, izboljšate svoje procese in učinkovitost ter zmanjšate stroške shranjevanja in podaljšate življenjsko dobo elektronske opreme. Več o [vplivu digitalnih aktivnosti](https://ewba.github.io/dcd-si/o-akciji.html).

### Kako točno sodelujemo?
- Ko se v organizaciji odločite za sodelovanje, določite koordinatorja, ki bo organiziral podrobnosti akcije in bo tudi kontaktna oseba za nas.
- **[Prijavite udeležbo vaše organizacije](https://docs.google.com/forms/d/e/1FAIpQLSfiXjBaKTUFIcxyFzyItF_W5thrnq_cFoCVBJF72FZeEIkLiQ/viewform)**, da boste zagotovo obveščeni o vseh aktivnostih akcije.

### Odločite se za obseg sodelovanja: navodila za koordinatorje
- **Samostojno čiščenje članov/zaposlenih**: Boste člane/zaposlene pozvali k samostojnemu čiščenju njihovih naprav? Pošljite jim navodila za čiščenje ter vsakega sodelujočega pozovite k vpisu svojih rezultatov. Zbrane rezultate za vašo organizacijo nam sporočite najkasneje do 16. marca do 15.00 ure, da izveste, koliko ste z izbrisanimi  datotekami privarčevali  CO<sub>2</sub> ter kaj številke pomenijo v malo bolj oprijemljivih primerjavah (npr. koliko kilometrov z avtom bi lahko prepotovali za takšen okoljski odtis).
- **Vključitev IT:** Želite iti pri čiščenju korak dlje in se lotiti tudi strežnikov organizacije, sistemskih datotek in kanalov komuniciranja organizacije? Vključite vse člane/zaposlene, ki jih tovrstno čiščenje vključuje, predvsem IT predstavnika, komunikatorja ter vodstvo organizacije. Če se boste odločili za poglobljeno čiščenje, ne pozabite podatkov o količini zbrisanih datotek prišteti zbranim rezultatom čiščenja članov/zaposlenih, ki nam jih boste sporočili. Če želite pri tem strokovno pomoč, kontaktirajte Ekologe brez meja.
- **Interno in eksterno ozaveščanje:** Želite čiščenje nadgraditi z ozaveščevalnimi aktivnostmi za vaše člane/zaposlene, poslovne partnerje, stranke in druge? Pripravili smo predlog komunikacije za vaše [člane/zaposlene](https://docs.google.com/spreadsheets/d/1YNslM6mvKHePyWdHkZnVqA0bkTkHzSlvYEKD_fVs1vA/edit?usp=sharing) in za vaše [digitalne kanale komuniciranja](https://docs.google.com/spreadsheets/d/1v25yggszoY1FQ26QoC93yvLMM5yup816TiR9873DRhE/edit?usp=sharing) ter [paket vizualnih elementov](https://drive.google.com/drive/folders/1U7UQMXgAQMiEbfDXLzpHmhtRKz7bpdHz?usp=drive_link). Če želite pri ozaveščanju strokovno pomoč, personalizirano potrebam vaše organizacije ali bi želeli člane/zaposlene ozaveščati prek predavanja v živo, kontaktirajte Ekologe brez meja.
- **Podpora akcije s finančnimi sredstvi**: Vidite v zgodbi digitalnega čiščenja sinergije in bi nas želeli finančno podpreti, da bomo lahko pri dosegu naših ciljev še bolj glasni? Sporočite nam in skupaj bomo poiskali način sodelovanja, ki bo ustrezal vsem.
</div>
