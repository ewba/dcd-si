---
layout: single-page
meta-image: assets/img/thumb/Podjetja.webp
meta-title: Navodila za digitalno čiščenje v podjetju
meta-description: Organizirajte dan digitalnega čiščenja v podjetju in ozaveščajte o digitalnih odpadkih. S tem lahko izboljšate procese in okrepite trajnostna prizadevanja. 
title: Podjetje
---

### Zakaj bi se udeležili dneva digitalnega čiščenja?
<a href="https://docs.google.com/document/d/1hWD2yHJxkm4gCrs-L1HWOBmezkmXaM5OQ3jcQ_9PkwU/edit?usp=sharing" target="_blank" rel="noopener">Ključne informacije na kratko</a>. Ker je to enostaven ukrep, s katerim lahko okrepite svoja trajnostna prizadevanja, ozaveščate zaposlene, izboljšate svoje procese in učinkovitost ter zmanjšate stroške shranjevanja in podaljšate življenjsko dobo elektronske opreme. Več o [vplivu digitalnih aktivnosti](o-akciji.html).

### Kako točno sodelujemo?
- Ko se v podjetju odločite za sodelovanje, določite koordinatorja, ki bo organiziral podrobnosti akcije in bo tudi kontaktna oseba za nas. Koordinator naj preveri interes za sodelovanje pri akciji in prijavi udeležbo vašega podjetja. 

<div class="btnpad">
<a class="button" href="https://docs.google.com/forms/d/e/1FAIpQLSfiXjBaKTUFIcxyFzyItF_W5thrnq_cFoCVBJF72FZeEIkLiQ/viewform">Prijavite se</a>
</div>

### Odločite se za obseg sodelovanja: navodila za koordinatorje
- **Samostojno čiščenje zaposlenih**: Boste zaposlene pozvali k samostojnemu čiščenju njihovih naprav? Pošljite jim navodila za čiščenje, <a href="https://docs.google.com/spreadsheets/d/1QiAlI4AaGp24_rOKqpIe1AJVLWCjUqn0M_M3Ng7uquY/edit#gid=0" target="_blank" rel="noopener">, prenesite tabelo za zbiranje podatkov za vaše podjetje</a> in vsakega sodelujočega pozovite k vpisu svojih rezultatov. Zbrane rezultate za vaše podjetje [oddajte v obrazec na spletni strani]({{ site.submitURL }}) najkasneje **do 31. marca**, da izveste, koliko ste z izbrisanimi  datotekami privarčevali  CO<sub>2</sub> ter kaj številke pomenijo v malo bolj oprijemljivih primerjavah (npr. koliko kilometrov z avtom bi lahko prepotovali za takšen okoljski odtis). K bolj učinkovitemu čiščenju po naših izkušnjah pripomorejo delavnica / predavanje v živo za utemeljitev problematike, nagrade za zaposlene z največ izbrisanimi datotekami (npr. darilni boni, dodaten dan dopusta) ter možnost brisanja datotek v službenem času.

<div class="btnpad">
<a class="button" href="{{ site.submitURL }}">Oddajte rezultate</a>
</div>

- **Vključitev IT oddelka:** Bi šli pri čiščenju korak dlje in se lotili tudi strežnikov podjetja, sistemskih datotek in kanalov komuniciranja podjetja? Vključite vse zaposlene, ki jih tovrstno čiščenje vključuje, predvsem vodjo IT oddelka, vodjo komuniciranja ter vodstvo podjetja. Če se boste odločili za poglobljeno čiščenje, ne pozabite podatkov o količini zbrisanih datotek prišteti zbranim rezultatom čiščenja zaposlenih, ki nam jih boste sporočili. Če želite pri tem strokovno pomoč, kontaktirajte Ekologe brez meja.
  
- **Interno in eksterno ozaveščanje:** Želite čiščenje nadgraditi z ozaveščevalnimi aktivnostmi za vaše zaposlene, poslovne partnerje, stranke in druge? Pripravili smo predlog komunikacije za vaše <a href="https://drive.google.com/drive/folders/19ytboXVn0K0x_8I5yswVORrym4YmccMH?usp=sharing" target="_blank" rel="noopener">digitalne kanale komuniciranja</a>. Če želite personaliziran komunikacijski paket za interno kampanjo, prilagojen potrebam vašega podjetja, koncept za komunikacijo z zunanjimi deležniki ali bi želeli zaposlene ozaveščati prek predavanja v živo ali na daljavo, kontaktirajte Ekologe brez meja.
  
- **Podpora akcije s finančnimi sredstvi**: Vidite v zgodbi digitalnega čiščenja sinergije in bi nas želeli finančno podpreti, da bomo lahko pri dosegu naših ciljev še bolj glasni? Za naše podpornike (poleg aktivnosti zgoraj) izvajamo aktivacije po izbiri, podpiramo jih pri pripravi strategije upravljanja z digitalnimi odpadki, podporniki pa lahko sodelujejo tudi pri strokovni skupini projekta. Sporočite nam vaše želje in skupaj bomo poiskali način sodelovanja, ki bo ustrezal vsem.
