---
layout: single-page
meta-image: assets/img/thumb/FAQ.webp
meta-title: Pogosta vprašanja o digitalnem čiščenju in poteku akcije
meta-description: Kako akcija poteka, kako sodelovati, kako je digitalno čiščenje povezano z digitalizacijo in še vrsto drugih odgovorov na vprašanja smo zbrali na enem mestu.
title: Pogosta vprašanja
---

Skoči na vprašanja o [konceptu projekta](#o-konceptu-projekta), [čiščenju](#o-čiščenju) in [skupinskem čiščenju](#čiščenje-za-skupine).

Imaš še kakšno vprašanje? Piši nam na info@ocistimo.si.

## O konceptu projekta
### Ali nimamo na svetu več drugih bolj pomembnih okoljskih izzivov?
Nedvomno, ampak ne poznamo nikogar, ki bi slona pojedel v enem kosu! Zavedamo se, da z našo akcijo ne bomo rešili številnih okoljskih izzivov in njihovih posledic. Je pa to res enostaven korak in majhen košček v mozaiku, ki nas lahko navduši in motivira, da v svojih življenjih naredimo še kakšno bolj ambiciozno spremembo navad. 

### Kakšno korist imam od čiščenja digitalnih odpadkov?
S čiščenjem pridobiš več prostora na tvojih elektronskih napravah, kar jim lahko izboljša delovanje in podaljša življenjsko dobo. Noro, ha? Čiščenje je tudi zelo enostaven ukrep, s katerim lahko zmanjšaš svoje emisije CO<sub>2</sub>. Pomembno je tudi z vidika ohranjanja zasebnosti oz. varnosti naprav.

### Kako lahko nekaj datotek vpliva na odtis? Naši diski so ogromni!
Ena povprečna datoteka bo spremenila bolj malo. Deset tudi. A kot "zrno na zrno pogača" bi lahko predvsem za spletne strežnike poenostavljeno rekli "datoteka na datoteko disk", "disk na disk strežnik" in tako dalje. Sploh ker računalniki datoteke, ki jih shranjujemo na Internet, v ozadju skopirajo na več drugih računalnikov, da ostanejo dostopni tudi ob okvari diska.

Za ilustracijo: že leta 2016 so uporabniki na Youtube vsako minuto naložili čez 400 ur videoposnetkov, kar je zahtevalo za <a href="https://cloud.google.com/blog/products/gcp/google-seeks-new-disks-for-data-centers/" target="_blank" rel="noopener">1 milijon gigabajtov novih diskov vsak dan</a>. Če poenostavimo, da so imeli takrat diski na voljo 500 gigabajtov prostora, to pomeni 2000 novih diskov na dan, brez upoštevanja kopij in kvarjenja starih diskov.

Našli smo ocene, da do 90 % podatkov po treh mesecih ne dostopamo več in da je <a href="https://www.sciencedirect.com/science/article/pii/S0959652622032115" target="_blank" rel="noopener">le 14 % shranjenih podatkov</a> dejansko pomembnih, kar le še potencira problem neučinkovite rabe.

### Ampak digitalizacija je dobra, prinaša več koristi!?
Projekt ni uperjen proti digitalizaciji ali sektorju IKT. Ne zagovarjamo vračanja nazaj v jame ob luči bakel in zvokovih kamnitih orodij, le smotrno rabo. Zavedamo se prednosti digitalizacije, a je nujno, da oblikujemo trajnostne digitalne navade in da tudi z dobrimi navadami digitalnega čiščenja ublažimo večjo porabo virov.

### Kakšna je razlika med digitalnim odpadkom in digitalnim odtisom?
Digitalni odpadki predstavljalo le del digitalnega odtisa, kjer upoštevamo vse vplive naše tehnologije. Podobno kot velja za navadne odpadke, ki predstavljalo le del ogljičnega odtisa izdelka, saj je ta prvo moral nastati, priti v trgovino itd., kar vse prispeva k končni vrednosti.

### Kaj pa proizvodnja in dejanski elektronski odpadki?
Med proizvodnjo, od pridobivanja surovin do izgradnje, nastane velik del odtisa elektronske opreme. Posledično praviloma predstavlja tudi pomemben del digitalnega odtisa (po eni oceni <a href="https://theshiftproject.org/wp-content/uploads/2023/02/TSP_DigitalSufficiency2020_Summary_230201-1.pdf" target="_blank" rel="noopener">slabo polovico</a>). V prvem letu projekta naslavljamo predvsem smotrno rabo digitalih tehnologij, saj iniciative za daljše življenjske dobe, trajnostne dobavne verige in manj odpadkov že obstajajo.

### Kako gresta skupaj digitalna čistilna akcija ter vzpostavitev nove spletne strani in digitalno komuniciranje o tem projektu?
Podoben razmislek kot pri tiskanju knjig o manj odpadkih nas je vodil tudi pri postavitvi spletne strani in digitalnih komunikacijskih kanalov projekta. Za dosego ambicioznih ciljev je pač "nujno zlo", smo pa zato načrtovanju posvetili posebno pozornost, saj verjamemo v vodenje z zgledom. 
Spletno stran smo že od začetka zasnovali z mislijo na nizek digitalni odtis in dostopnost. Ocena je na voljo v nogi posamezne strani, giblje pa se med 0,02 in 0,03 g CO<sub>2</sub>eq na obisk. To pomeni, da se uvršča v razred učinkovitosti A+ in je nižja od 95 % spletnih strani (v našem primeru 97 %). Več o tem v zavihku [Odtis spletne strani](odtis-strani.html#zgodba-nae-strani).

### Kako ste prišli do preračunov glede prihrankov CO<sub>2</sub>?
Podatke črpamo iz različnih <a href="https://www.sciencedirect.com/science/article/pii/S0959652622032115" target="_blank" rel="noopener">študij</a>, <a href="https://theshiftproject.org/wp-content/uploads/2023/02/TSP_5G_SYNTHESIS_ENG.pdf" target="_blank" rel="noopener">poročil</a> in <a href="https://developers.thegreenwebfoundation.org/co2js/explainer/methodologies-for-calculating-website-carbon/" target="_blank" rel="noopener">standardov</a>. <a href="https://sustainablewebdesign.org/calculating-digital-emissions/" target="_blank" rel="noopener">Ocenjevanje digitalnih emisij</a> []() je zahtevno, zato bomo vedno imeli le približek. Pri izračunu ob oddaji podatkov so upoštevani slovenski podatki ARSO za <a href="https://kazalci.arso.gov.si/sl/content/izpusti-co2-iz-novih-vseh-osebnih-vozil-1?tid=95" target="_blank" rel="noopener">izpuste avtomobilov</a> in <a href="https://kazalci.arso.gov.si/sl/content/intenzivnost-izpustov-tgp-pri-prireji-mleka-govejega-mesa?tid=96" target="_blank" rel="noopener">pridelave mleka</a> ter francoska <a href="https://digital-cleanup-day.fr/note-methodologie-donnees-exploitees/" target="_blank" rel="noopener">ocena odtisa</a>.


## O čiščenju
### Kaj je digitalno čiščenje?
Ne, to ne pomeni brisanje prahu z monitorjev računalnika! Gre za čiščenje nepotrebnih datotek, fotografij, aplikacij in drugih podatkov/odpadkov, ki nastajajo v digitalnem svetu in - marsikdo tega ne ve - porabljajo ogromno energije, kar pomeni emisije toplogrednih plinov! 

### Kaj je cilj projekta?
Naši cilji so odstraniti čim več odvečnih podatkov in dvigniti ozaveščenost od digitalnih podatkih/odpadkih. Poskrbeti pa želimo tudi za preventivo in preprečiti kopičenje digitalnih odpadkov v prihodnosti. Navdihniti vse, da svoje skrbno ravnanje do okolja prenesejo iz fizičnega v digitalni svet, za to navdušijo svoje družine, prijatelje, znance, poslovne partnerje in druge, ki jih obkrožajo ter s svojim zgledom navdihujejo vse generacije, ki jim sledijo!

### Kdo stoji za projektom?
<a href="https://ebm.si/" target="_blank" rel="noopener">Ekologi brez meja</a>, organizatorji treh čistilnih akcij Očistimo Slovenijo (tistih klasičnih čistilnih akcij, ko smo v naravi pobirali fizične odpadke.  Mimogrede, v svetovnem merilu imamo še vedno rekord udeležencev glede na število prebivalcev, opa!) in gonilna sila preprečevanja nastajanja odpadkov v Sloveniji. V mreži *Let's do it*, katere člani smo, so med pandemijo pričeli s spodbujanjem digitalnih čistilnih akcij in valu smo se pridružili tudi mi! V letu 2024 smo združili moči s komunikacijsko skupino <a href="https://www.o28.si/" target="_blank" rel="noopener">O28</a>, da bo glas o našem projektu segel tako daleč, kot si želimo.

### Kdo in kako lahko sodeluje pri čiščenju?
Vsi. Ne glede na to, ali ste podjetje, izobraževalna ustanova, občina, društvo ali državljan, lahko ukrepate. Več ko nas bo čistilo, večji bo učinek. Digitalno čiščenje Slovenije je brezplačen dogodek, vsa navodila in gradiva so dostopna na tej spletni strani vsem.

### Nisem najbolj tehnološko vešč/a, a bi vseeno sodeloval/a. Bom znal/a?
Seveda! Pripravili smo brezplačna podrobna video in tekstovna [navodila](navodila-za-ciscenje.html), ki te vodijo čez vse potrebne korake. Ne pozabi nam po čiščenju sporočiti, [koliko si izbrisal/a]({{ site.submitURL }}). 

### Koliko časa si moram vzeti za čiščenje?
Čiščenje ti bo vzelo toliko časa, kot si ga boš vzel/a. Lahko izbrišeš le nekaj datotek in fotografij (hej, boljše kot nič!) ali pa se sistematično lotiš vseh svojih elektronskih naprav in dobiš značko digitalne/ga superjunaka/inje! :) Vseeno si želimo, da si za digitalno poliranje vzameš nekaj ur za vsako napravo.

### Kako vem, koliko sem izbrisal/a?
Zapomni si prvi korak: preden karkoli izbrišeš, vedno najprej preveri in si zapiši začetno stanje! V ta namen smo pripravili [natančna tekstovna in video navodila](navodila-za-ciscenje.html). Logičen zadnji korak pa je ponovno preverjanje količine pomnilnika. Podatke [vnesi v obrazec na spletni strani]({{ site.submitURL }}), kjer izveš še nekaj zanimivih primerjav.

### Izbrisal/a sem 150 GB. Kako in kdaj naj sporočim svoje rezultate? 
Najprej, čestitke, takšne rabimo! Tvoj rezultat nam sporoči z oddajo rezultatov na [spletni strani]({{ site.submitURL }}) do 16. marca do 16.00 ure - v tem primeru bo tvoj prispevek prištet kolektivnemu rezultatu, ki ga bomo javno komunicirali po zaključku letošnje akcije. 

### Koliko časa traja akcija?
Za digitalno higieno je smiselno skrbeti sproti. Skupni rezultati bodo objavljeni pomladi, če pa vaše rezultate sporočite po roku, bodo upoštevani v naslednjem letu.


## Čiščenje za skupine
### Kako lahko v čiščenje vključim tudi svoje sorodnike, prijatelje, sodelavce?
Seveda! Več kot nas bo čistilo, bolje bo in lažje bomo dosegli cilje. Če želiš v čiščenje vključiti svoje drage, si poglej tudi posebna navodila, ki smo jih pripravili za [šole](sola.html), [podjetja](podjetje.html) in [druge organizacije](druge-organizacije.html).

### Čistimo s sodelavci. Ali se mora vključit tudi IT oddelek?
Ni nujno. Če se s sodelavci lotite vsak svojih osebnih in službenih računalnikov, diskov, mobilnih naprav in mailov, za kar smo vam pripravili navodila, IT oddelka ne potrebujete. Če pa bi šli pri čiščenju korak dlje in se lotili tudi strežnikov podjetja in sistemskih datotek, je vključitev stručkotov nujna. 

### V podjetju, kjer delam nas tematika zanima in bi se želeli dodatno angažirati.
Krasno! Za naše podpornike poleg internih in eksternih ozaveščevalnih aktivnosti izvajamo aktivacije po izbiri, podpiramo jih pri pripravi strategije upravljanja z digitalnimi odpadki, podporniki pa lahko sodelujejo tudi pri strokovni skupini projekta. Sporočite nam vaše želje in skupaj bomo poiskali način sodelovanja, ki bo ustrezal vsem.


Pogrešaš odgovor na še kakšno vprašanje? Piši nam na info@ocistimo.si in z veseljem odgovorimo!
