---
layout: single-page
title: Šola
co2: x
---

Digitalna doba je pomembno vplivala na učne procese v šolah. Posledično prihaja do vse več digitalnih odpadkov, ki onesnažujejo okolje in bremenijo sisteme, zato postaja potreba po čistem in urejenem digitalnem okolju nujna. 

Z enostavnimi ukrepi lahko optimiziramo digitalne vire, vzpostavimo trajnostne digitalne navade in ustvarjamo učno okolje, ki spodbuja trajnost, učinkovitost in zavedanje o odgovorni rabi tehnologije, kar pripomore k nemoteni izvedbi izobraževalnih dejavnosti. 


### Počistimo svoje naprave

V sklopu akcije Očistimo Slovenijo digitalnih odpadkov smo pripravili **brezplačna izobraževalna gradiva o smetenju okolja z našimi napravami**. Osnovnošolce od 4. razreda naprej želimo opremiti s potrebnimi veščinami za čiščenje odvečnih datotek na različnih napravah ter jim dati ustrezna znanja in spoznanja, da bodo lahko tudi v prihodnje okolju prijazneje uporabljali svoje naprave.

Izobraževalni sklop je namenjen učencem od 4. do vključno 9. razreda osnovne šole

Večina otrok se je z različnimi akcijami zbiranja različnih odpadkov, tako ali drugače že seznanila z vplivom, ki ga imamo ljudje z našimi smetmi. Pa najsi bo to z zbiranjem odpadnega papirja in plastičnih zamaškov ali pobiranja odpadkov iz narave. Kako pa naj naši najmlajši počistijo odpadke, ki jih ne vidijo? Takšne, ki se jih morda sploh ne zavedajo, ker jih ne morejo prijeti v roke? 

Naučimo jih, kaj so takšni odpadki, kje jih najdemo in kako vplivajo na okolje. Pomagamo jim, da se odvečne datoteke, ki so kot prazna vrečka bombonov, pobrišejo. Pogovarjamo se o tem, kako pomembno je, da v skrbi za okolje razmišljamo o odpadkih vseh vrst in oblik. Spodbudimo jih, da naučeno nesejo tudi domov in pomagajo očistiti tudi domače naprave in naprave staršev. Na koncu pa pogledamo še, kaj lahko stroi vsak zase, da se digitalni odpadki v prihodnosti ne bodo več nabirali.

**Cilji izobraževalnega programa**
- Učenci razumejo osnovne pojme o digitalnih odpadkih;
- Učenci spoznajo, kako digitalne odpadke pobrisati na različnih napravah;
- Učenci spoznajo kako digitalne odpadke preprečiti;

**Pomembne podrobnosti izobraževanja**
- Trajanje izobraževanja: 2 šolski uri
- Starostna skupina: Učenci od 4. do vključno 9. razreda osnovne šole
- Pridobljene veščine: Okoljska digitalna ozaveščenost, kritično razmišljanje. 

