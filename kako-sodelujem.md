---
layout: single-page
title: Kako sodelujem?
co2: x
---

Pomlad ni čas samo za tradicionalne čistilne akcije v naravi, temveč tudi čiščenje naših digitalnih smeti – to akcijo lahko opravimo kar v udobju domačega naslonjača, zato je za mnoge to najlažja čistilna akcija na svetu. Pridružite se čiščenju, ki ga 18. marca pod okriljem mreže Let’s do it v Sloveniji organiziramo Ekologi brez meja.

V digitalnem svetu je, podobno kot v našem okolju, ogromno odpadkov. Digitalni odpadki so nepotrebna e-pošta, datoteke, aplikacije, dvojniki fotografij in videoposnetkov. Četudi smo na te stare digitalne odpadke že zdavnaj pozabili, njihove varnostne kopije na strežnikih še vedno porabljajo energijo. 

Z izbrisom nepotrebnih datotek in podatkov iz naših elektronskih naprav vplivamo na znižanje našega ogljičnega odtisa, hkrati pa podaljšujemo življenjsko dobo svojih pripomočkov.

**V lanskem letu so vsi udeleženci akcije izbrisali več kot 530.000 GB podatkov, kar pomeni 133 ton emisij CO<sub>2</sub> manj.**

### Kako pa lahko v največji digitalni čistilni akciji sodelujete letos?

{% include sodeluj.html %}

